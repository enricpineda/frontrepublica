---
layout: post
title: Manifest de suport de càrrecs electes de l’amb al Front Republicà
---

Durant els últims anys, les aliances d’esquerres i republicanes que s’han vertebrat a ciutats com Badalona, Cerdanyola, Gramenet, Ripollet, Badia del Vallès, Sant Adrià del Besòs, entre molts d’altres, unint en un front comú persones independentistes i sobiranistes de tradició no independentista, han assolit avenços socials importants: la lluita contra l’especulació i per un habitatge digne, la transparència i la democratització de les finances i dels processos de presa de decisió municipals, polítiques feministes i d’igualtat, així com accions orientades a la millora de la qualitat de vida de la gent treballadora de les nostres ciutats.

Paral·lelament, aquest compromís de classe ha anat sempre unit a un compromís nacional inequívoc: s’ha demostrat en la defensa del referèndum de l’1 d’octubre, tant en les setmanes prèvies com a l’hora de defensar les urnes i els col·legis electorals, de la mateixa manera que posteriorment i fins a l’actualitat s’ha fet palès en la mobilització i l’organització popular per defensar la República Catalana i per reclamar la llibertat dels presos i preses polítiques, així com el retorn de les persones exiliades.

És per aquest compromís democràtic, nacional i de classe que tants activistes i càrrecs electes han estat objecte de la brutal resposta repressiva del règim. Els mateixos que han combatut la repressió i que, alhora, han plantat cara a la impunitat feixista i a les polítiques racistes i patriarcals que amenacen la convivència de ciutats d’acollida com les nostres que, per altra banda, sempre s’han erigit com un baluard per a la defensa de la llengua i de la cultura catalanes com elements vertebradors i de cohesió social. 

Som el cinturó roig. I ara també som el cinturó republicà. La lluita pels drets i la justícia social han confluït en les nostres ciutats en la nostra lluita per la República Catalana, confrontant el nostre projecte amb els partits servils al règim monàrquic i als interessos oligàrquics de l’IBEX 35. De la mateixa manera, ara també considerem necessari sumar esforços per confrontar, juntament amb tants altres punts del nostre país, el projecte democràtic de la República Catalana del segle XXI, contra el Règim caduc i autoritari del 1978.  

Per aquest motiu, les persones sotasignants, càrrecs i excàrrecs electes de diversos municipis de corona metropolitana de Barcelona, davant del context d’excepcionalitat democràtica i de la regressió alarmant de drets socials i civils, reafirmem el nostre compromís amb la República Catalana, com a única garantia de ruptura amb el Règim del 78 i de conquesta d’una veritable democràcia fonamentada en la justícia social. En conseqüència, fem extensiu el nostre suport al Front Republicà a les eleccions espanyoles del 28-A.

Signen,

- Alejandro Benito (St Adrià) 
- Jordi Vela (St Adrià) 
- Joan Belda (St Adrià)
- Pilar Castillejo (Ripollet) 
- Oriol Mor (Ripollet) 
- Fran Sánchez (Ripollet)
- Reyes Muñoz (Ripollet) 
- David Fontanals (Ripollet) 
- Laia Sabater (Badalona)
- Francesc Duran (Badalona)
- José Téllez (Badalona)
- Fàtima Taleb (Badalona)
- Oriol Corral (Gramenet) 
- Aleix Madrid (Gramenet) 
- Jordi Pastor (Gramenet) 
- Jordi Garcia (Gramenet) 
- Manuela Morales (Gramenet) 
- Joan Pastor (Gramenet)
- Paqui Luna (Gramenet)
- Teresa Franco (Gramenet)
- Anna Pérez (Gramenet) 
- Cèsar López (Gramenet) 
- Elvi Vila (Cerdanyola) 
- Maurici Jaumeandreu (Cerdanyola) 
- Alfredo Amestoy (exregidor PSUC Badalona)
- Xavier Vila (exalcalde Sant Boi)
